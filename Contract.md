

## 1. Forventningsafstemning

For at afstemme forventninger vil vi gerne gennemgå de forventninger og
krav, som vi mener, vi bør have til hinanden i samarbejdet
vedr. projekter.


## 2. Din rolle

Du er ansvarlig for at udfylde kontrakten, og den skal være underskrevet
senest en uge inde i semesteret. Kontrakten skal indeholde projekttitel
og projektbeskrivelse, og den indsendes elektronisk. Kontrakten kan
indsendes tidligere end semesterstart. Når du har uploadet kontrakten,
får vejlederen automatisk besked og kan godkende den elektronisk. Husk,
at vejlederen også skal have tid til at læse og godkende
projektbeskrivelsen - ofte skal den skrives om flere gange.  Vi
forventer, at du holder styr på afleveringsdato, dispensationer osv., og
du er ansvarlig for at overholde deadlines og aftaler. Der er ikke faste
møder med vejleder, men du kan altid kontakte os på mail eller
kontoret. Det er vigtigt at holde møder jævnlig og da du har styringen
med dit projekt er det oplagt at det er dig der kontakter veljlederen
når det er nødvendigt. Det er især vigtigt at du henvender dig, hvis der
opstår problemer, så du kan komme videre hurtigst muligt.


## 3. Vejleders rolle

Du kan altid tage kontakt til din vejleder og det skal du gøre
jævnligt. Både når du har behov for at diskutere resultater eller der er
opstået problemer af enhver art.  Vi tilbyder at læse og kommentere
deler af din opgave, så du har mulighed for at lære og forbedre
opgaven. Vigtigt: Opgaven skal være i sin endelige form -
dvs. gennemlæst og fri for stavefejl mm., når den afleveres til
gennemlæsning! Læs 'Vejledning til rapportskrivning' som ligger på
instituttets hjemmeside grundigt!  Du afleverer til gennemlæsning i god
tid før den næste vejledningsmøde. Husk at aftale en dato med din
vejleder. Hvis opgaven bærer præg af plagiat eller ikke er
gennemarbejdet, får du opgaven tilbage uden kommentarer, og muligheden
for at få kommentarer bortfalder. Vejlederen vil fokusere på det faglige
indhold og opgavens struktur, men det er svært, hvis opgaven ikke er
gennemarbejdet mht. layout, sprog, formuleringer osv. Du kan ikke
forvente, at vejlederen retter elementær grammatik osv. Husk at dårlig
formulering faktisk kan trække ned i karakteren, og at I kan bruge
hinanden til at læse opgaven igennem! Vi forventer at du bruger LaTeX
for din opgave.

En samling af links som kunne bruges findes her:
http://www.imada.sdu.dk/~marco/Misc/index.html
Især vi forventer at du gennemmgaa links fra Writing afsnit. 


## 4. Projektforløb

Her er en kort oversigt over projektets faser. 

1. Sørg for at de formelle krav, blanketter, deadlines osv. er
overholdt.

2. Indsaml generel viden om emnet - start bredt f.eks. med en nyere
review-artikel. Derefter kan du snævre dig ind og læse mere specifikke
artikler.

3. Strukturér din viden - lav en disposition for opgaven (overskrifter
og underoverskrifter). Dispositionen er ikke statisk, og den vil ændre
sig løbende, når du får mere viden.

4. Begynd at skrive på introduktionen (hvilke emner skal berøres
inkl. underoverskrifter).

5. Planlæg, implementer og teste dine metoder i Python.

6. Skriv afsnittet om metoder og algoritmer.

7. Behandle data; lave beregninger, figurer, statistik mm.

8. Skriv diskussion - husk at få indledning og diskussion til at hænge sammen.

9. Korrekturlæsning (!!!) og aflevering til gennemlæsning til vejleder
og peer review (løbende).

10. Indarbejd vejlederens rettelser.

11. Endelig aflevering (enten 1/6 eller 1/1)

12. Forsvar (i Juni eller Januar).



